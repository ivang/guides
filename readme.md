# Включване в Общество.бг

Здравей!

Радваме се, че имаш желанието да бъдеш участник в [Общество.бг](https://www.obshtestvo.bg). Добре дошъл сред [всички нас, другите участници](https://www.facebook.com/groups/obshtestvo/members/) :blush:.

*Общество.бг* е точно това - участниците в него, а организацията и формалността е единствено, за да ни дава сила там, където бюрокрацията го изисква.

Ето около каква идея се обединяваме:

> Всеки ще прави нещата както трябва, ако процесът за това не е дълъг и затормозяващ, а е разбираем и приятен.

И искаме да направим процеса такъв чрез въвеждане на технологии и дизайн в него, а за това е нужна разнородна експертиза.

Когато се включиш към *Общество* ти **не си** просто *доброволец към организация*, а обратното - организацията е за да **ти помага на теб** като участник да направиш това което искаш. 

Ти имаш способности и страст в определена сфера, а тук имаш възможност да натрупаш опит работейки нещо полезно за обществото и приятно за теб. *Общество* те улеснява, като ти дава наготово юнашки натрупан опит, връзка с хората, които търсиш като съмишленици или като контакт, както и достъп до места, за които са били нужни редица преговори. Допълнително може да използваш и още неща като техническо оборудване, специфична експертиза, публичност и изграденото доверие.

Имай предвид като участник, че разчитаме и на теб. Организционните занимания около *Общество* страдат от много от проблемите на всички други организации, като търсенето на нови хора и координирането им, за да бъде всичко подредено. Ето защо разчитаме:

1. на самоинициатива от теб: трудно е да те опознаем и насочим без малко помощ. разгледай, питай и си избери нещо което харесваш;
1. не се страхувай [да питаш!](checklists/discuss.md#readme) .



## Как да да помагам, сега или в бъдеще?

Тук ще можеш да се ориентираш как да се включиш в някой от
съществуващите проекти на Общество.бг, или как да започнеш нов такъв.

1.  [Регистрирай се на сайта на Общество.бг](https://www.obshtestvo.bg/join), за да могат да те намират останалите участници. За момента регистрацията работи само с Facebook и не е оптимизирана за мобилни устройства. При проблеми, [пиши ни](mailto:info@obshtestvo.bg) (info@obshtestvo.bg).
2.  [Присъедини се към общата организационна Facebook група](https://www.facebook.com/groups/obshtestvo).
3.  Запознай се с [насоките за работа по проекти в Общество.бг](rules.md).
4.  Виж:
    1. [списъка с активни в момента проекти](projects#readme).
    1. [списъка с идеи, които още не са започнати като проекти](https://github.com/obshtestvo/guides/issues/3).
    1. [как бихте могли да започнете нов проект](https://github.com/obshtestvo/guides/issues/2).
5. Харесай си и се захвани с нещо като разгледаш ["Какво да правя когато искам да..."](checklists.md#readme)

## Какво да направя ако искам просто да следя какво се случва?

В такъв случай, би могъл:

-   Да харесаш [страницата на Общество.бг във Facebook](https://www.facebook.com/obshtestvo.bg).
    Там периодично се публикуват интересни новини около каузите, проектите и целите.
-   Да следиш [статус-блогa](https://status.obshtestvo.bg). Там често се 
    пише за проведени срещи и свършена работа по различни проекти, особено за
    достигнати значими етапи в развитието на проектите. Всичко е прозрачно.
