# Включване в Общество.бг

Здравей!

Радваме се, че имаш желанието да бъдеш участник в [Общество.бг](https://www.obshtestvo.bg). Добре дошъл сред [всички нас, другите участници](https://www.facebook.com/groups/obshtestvo/members/) :blush:.

*Общество.бг* е точно това - участниците в него, а организацията и формалността е единствено, за да ни дава сила там, където бюрокрацията го изисква.

Когато се включиш към *Общество* ти **не си** *доброволец към организация*, а обратното - организацията е за да **ти помага на теб** като участник да направиш това което искаш. Улеснява те, като ти дава наготово юнашки натрупан опит, връзка с хората, които търсиш като съмишленици или като контакт, както и достъп до места, за които са били нужни редица преговори. Допълнително може да се намерят и още неща като техническо оборудване, специфична експертиза, публичност, доверие.

Ето около каква идея се обединяваме:

> Всеки ще прави нещата както трябва, ако процесът за това не е дълъг и затормозяващ, а е разбираем и приятен.

И искаме да направим процеса такъв чрез въвеждане на технологии и дизайн в него, а за това е нужна разнородна експертиза.

## Как да да помагам, сега или в бъдеще?

Тук ще можете да се ориентирате как да се включите в някой от
съществуващите проекти на Общество.бг, или как да започнете нов такъв.

1.  [Регистрирайте се на сайта на Общество.бг](https://www.obshtestvo.bg/join), за да могат да ви намират останалите участници. За момента регистрацията работи само с Facebook и не е оптимизирана за мобилни устройства. При проблеми, [пишете ни](mailto:info@obshtestvo.bg) (info@obshtestvo.bg).
2.  [Присъединете се към общата организационна Facebook група](https://www.facebook.com/groups/obshtestvo).
3.  Запознайте се с [насоките за работа по проекти в Общество.бг](rules.md).
4.  Вижте:
    1. [списъка с активни в момента проекти](projects#readme).
    1. [списъка с идеи, които още не са започнати като проекти](https://github.com/obshtestvo/guides/issues/3).
    1. [как бихте могли да започнете нов проект](https://github.com/obshtestvo/guides/issues/2).
5. Харесайте си и се захванете се с нещо като разгледате ["Какво да правя когато искам да..."](checklists.md#readme)

## Какво да направя ако искам просто да следя какво се случва?

В такъв случай, бихте могли:

-   Да харесате [страницата на Общество.бг във Facebook](https://www.facebook.com/obshtestvo.bg).
    Там периодично се публикуват интересни новини около каузите, проектите и целите ни.
-   Да следите [статус-блогa](https://status.obshtestvo.bg). Там често се 
    пише за проведени срещи и свършена работа по различни проекти, особено за
    достигнати значими етапи в развитието на проектите. Всичко е прозрачно.
