# Проект "Точно!"
> предишно име: Howto.bg

1. Описание
  - [Защо е нужен проекта?](#o-why)
  - [Какво точно е *"Точно!"*?](#o-what)
  - [Как работи *"Точно!"*](#o-how)
1. Какво остава по проекта?
  - [Основни дейности](#o-activities)
  - [Технически детайли](#o-specs)

## 1. Описание 

<a id="o-why"></a>

### Защо е нужно проектът да съществува?
За да престанем да чуваме *"Еми, тук нещата стават така"*, което не носи никаква информация и е изричано в моменти, когато човек не вижда никакъв смисъл в нужните от него действия, но не вижда друга опция понеже му е казано, че *"тук е така"*. 

За да не се оказваме оплетени в ситуации, които изискват следване на някакви законови процедури или специфични за държавта/региона похвати, но всъщност са съвкупност от прости стъпки, за които не е ясно къде, как, кога и защо.

<a id="o-what"></a>

### Какво е *"Точно!"*
***Точно!*** е сайт за въпроси и отговори, в който самите участниците ще задават въпроси и намират отговори от други участници на неясни или дори напълно необяснени процедури. 

Сайтът **не е място за всякакви въпроси и отговори**, а **само такива** свързани със ситуации, в които се търси най-правилният или най-работещият начин да се действа, и които предполагат че се изисква следване на законови процедури или специфични за региона похвати. 

А понеже *"правилния"* и *"най-работещият"* начин не винаги са едно и също нещо проектът използва думата *"точен"*.

Примерни теми:
 - *"На кого трябва да подам сигнал за спряна от движение кола на улицата ми?"*
 - *"Как да проверя дали не са ми прекъснали здравните осигуровки?"*
 - *"Как да сменя личния си лекар?"*

<a id="o-how"></a>

### Как работи *"Точно!"*
***Точно!*** се фокусира върху намирането *точните* отговори, като намалява до 
минимум разсейващото съдържание.

#### Най-важното
 - Всеки може да зададе въпрос
 - Всеки може да даде отговор и така един въпрос е съпътстван с повече от един отговора, които варират в изчерпателност и точност
 - Всеки може да гласува за въпрос или отговор като натисне "точно!" или "неточно!"
 - Най-точните отоговори са тези с най-много позитивни гласове и те се издигат най-отгоре в списъка с отговори
 - Когато отговорите и въпросите на човек се гласуват като *точни*, тогава човек трупа точки, които сформират неговата репутация.
 - Репутацията допълнително помага на останалите участници по-лесно да преценят дали да се доверят на даден отговор

Така отговорите, които дават резултат за най-много хора са първите, които човек вижда. 

Ако след време отговор стане неактуален, човекът който го е написал може да го редактира, обнови. Алтернативно хората, за които този отговор вече не работи гласуват негативно (*"неточно!"*) и той изпада от първите. Хората, имащи по-актуален отговор могат да го дадат или да предложат редакция към текущия. 

Всеки зададен въпрос включва и кратък списък от главните теми, които засяга. Примерно въпросът `На кого трябва да подам сигнал за спряна от движение кола на улицата ми?` включва ключовите думи `улица`, `паркинг` , `кола`, `сигнал`. Всеки, който го интерсува само дадена тема или има професионален опит в нея може да фокусира над въпроси и отговори само над нея.

Ето как в момента се планира да изглежда страницата на 1 въпрос и списъка с отговори:

[![Примерен дизайн за страницата на 1 въпрос и списъка с отговори](https://raw.githubusercontent.com/obshtestvo/howto.bg/master/ui/design_question_view.png)](https://raw.githubusercontent.com/obshtestvo/howto.bg/master/ui/design_question_view.png)

#### Какво още има в "Точно!"
Освен за отговори, стана ясно че човек може **да гласува и за въпроси**, понеже това дали отговорът е зададен добре също е важно. Тоест дали въпросът е формулиран добре, дали не е подвеждащ, дали е реално полезен, дали е пропаганда. Човекът, който задава даден въпрос има опцията освен да гласува за отговорите като "*точен!*" **да определи и "*най-точен*" отговор**.

Когато има обида или друг проблем с даден текст, човек **има опцията да го докладва**. Алтернативно, човек може да предложи редакция. По въпроси и отговори може да се задават **и коментари**, които служат по-скоро за пояснения - дали авторът е имал предид едно, а не друго. Тези коментари също могат да служат за напомняне за проблем в написаното.

**Докато човек трупа точки/репутация, той/тя печели *"ордени"*/*"значки"***. Те се печелят, когато човек премине даден етап в сайта, примерно:
 - 25 участника са гласували "точно!" за негови/нейни отговори или въпроси
 - човек е редкатирал 12 чужди отговора
 - човек участва в **Точно!** за цял месец и задава въпрос или дава отговор поне 1 път седмично

Списъкът с отговори към всеки въпрос показва гласуваните като най-точни първо, но тази подреба може да се смени. **Всеки може да подреди отговорите по други критерии** като "най-активни" или "най-нови".

**Всеки може да се абонира за нови отговори** по даден въпрос или нови въпроси по дадени теми.

**Точно!** включва и **опция за споделяне на въпросите** във социални мрежи, където да се привлече хора, които биха могли да отговорят.

В сайта хората могат да се регистрират с мейл или акаунт от социалните мрежи като Facebook.

## 2. Какво остава по проекта?

<a id="o-activities"></a>

### Основни дейности 

**Точно!** [има всичките описани функции в прототипа](http://howto.obshtestvo.bg/), но няма добра идентичност (не е лесно да се разбере в момента за става дума от вида на сайта) и няма стратегия за това как ще се задейства реално.

Затова е нужно следното:

1. Осигуряване на първоначални автори, партньори с професионална насоченост
   Могат да бъдат организации и индивиди. Такива, които имат опит по дадена тема свързана с насочеността на сайта и могат да захранят с качествени отговори.
1. Изготвяне на стратегия, подход как ще бъде въведен сайта
1. Търсене на партньори улесняващи въвеждането и популяризацията
1. Довършване на дизайн
1. Текст за страници от рода на "За нас"
1. Програмирането на дизайна към вече съществуващия код
1. Осъществяване на планирната стратегия за въвеждане и популярзиация
1. Модериране на сайта
1. eто и [конкретен списък с микс от технически и нетехнически задачи](https://github.com/obshtestvo/howto.bg/issues)

Екипът работещ по проекта може да реши да добави и допълнителни задачи, които да помогнат на проекта. Примерно илюстрации, въздействащи визуални материали за популяризацията.

<a id="o-specs"></a>

### Технически детайли
- **хранилище**: https://github.com/obshtestvo/howto.bg
- **език**: python
- **базирано на**: [OSQA платформата](http://www.osqa.net/)
- прототип: http://howto.obshtestvo.bg/
- работи с vagrant

След като се изготви дизайна, следва frontend работа (по възможност само CSS спрямо текущия HTML), която трябва да навърже с backend-a.