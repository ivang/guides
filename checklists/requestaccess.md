# Как да получа достъп до контактите на дадени хора?

Всичко каквото се изработи и се случва сред участниците в *Общество* се публикува.

Единственото изключение са данни, които могат да се ползват за контакт с даден човек - еmail, телефон, прочие. Въпреки, че не са публикувани, тези данни са достъпни при поискване - трябва единствено да попитате.

**Подобна информация присъства в:**
 - Списъка с регистрациите на участниците в сайта [obshtestvo.bg](obshtestvo.bg)
 - Списъка с медии и информация за връзка. 
 - Списъка с потенциални финансиращи организации и компании

## Как става достъпът в момента?
До данните имат достъп участниците от [проекта за "Вътрешна организация на Общество.бг"](../projects/obshtestvo-organization.md#readme), а всеки поискал има частичен достъп.

Когато дойде момента, в който ви е нужна информация от тези списъци, най-вероятно вече познавате някой от хората, които имат достъп. Питайте ги директно. Алтернативно пратете мейл към info@obshtestvo.bg или пуснете съобщение във [facebook групата](https://www.facebook.com/groups/obshtestvo/), с кратко инфо какво и за кой проект ви е нужно.

## Как ще става достъпът в идеалния случай?
Като част от [проекта за "Вътрешна организация на Общество.бг"](../projects/obshtestvo-organization.md#readme) се работи и над част за организация в самия сайт. В момента тази част не е довършена. Има единствено демонстрационната страница: http://www.obshtestvo.bg/supplies/, която показва как би могло да се търси сред участниците.

**Идеята е следната**: щом имате регистрация да можете с 1 бутон да поискате достъп, да изберете за кой проект е нужен и да го получите след бърза проверка. 

Ако този вид процеси ви интересуват можете да се включите в [проекта](../projects/obshtestvo-organization.md#readme).